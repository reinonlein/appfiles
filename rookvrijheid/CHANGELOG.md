## **Coming up next:**
Hier kan je de geschiedenis van alle nieuwe features volgen. 

## **1.8** Een grote schoonmaak
#### Release: 13 oktober 2023
- Als het goed is merken jullie niet veel van deze update, maar achter de schermen bevat deze een enorme upgrade waardoor de app weer helemaal up-to-date is en met zijn tijd mee kan. Een superfijne schoonmaak dus!

## **1.7** De pauzeknop
#### Release: 3 oktober 2022
- Met deze update is er een functie toegevoegd die niemand hopelijk hoeft te gebruiken, maar mocht je toch per ongeluk weer een keer gaan roken, dan kan je nu alle tellers pauzeren door je stopperiode te onderbreken zodat je niet meer geconfronteerd wordt met ongepaste felicitaties. Als je dit via de tegel in het startscherm doet wordt deze periode automatich toegevoegd aan je stopgeschiedenis. En stop je opnieuw? Dan kan je gelijk weer verder met de app!

## **1.6** Je gloednieuwe bespaarpot
#### Release: 15 juli 2022
- Soms mag je jezelf best wel eens belonen voor de fantastische prestatie die je hier aan het leveren bent. En hoe leuk is het om dat te doen van het geld dat je bespaard hebt door niet te roken? De gloednieuwe bespaarpot helpt je hier voortaan bij. Gewoon, omdat dat kan!

## **1.5.0** Lief dagboek!
#### Release: 17 april 2022
- Wat vet! Het dagboek staat al tijden bovenaan mijn verlanglijst voor de app, maar het is me nu ein-de-lijk gelukt om een compleet werkende pagina in te bouwen in de app. Nu kan je voortaan precies bijhouden hoe je je voelt, hoe moeilijk je het vond om niet te roken, en voor als je nog niet gestopt bent: hoeveel je nog had gerookt op elke dag. Ik hoop dat jullie er wat aan zullen gaan hebben. Enjoy!

## **1.4.0** Bosjes bloemen fix
#### Release: 18-3-2022
- Een oplettende gebruikster wees mij vriendelijk op een foutje in de berekening van het aantal bosjes bloemen en saunabezoekjes dat je hebt bespaard sinds je bent gestopt met roken. Deze mooie update lost dat alweer op. Onwijs bedankt voor het melden!

## **1.3.0** Stopgeschiedenis
#### Release: 5-2-2022
- Jawel, daar is ie dan: de stopgeschiedenis! Vanaf nu is er ook een pagina waar je ook je eerdere rookvrije periodes vast kunt leggen. Ben je ooit eerder gestopt? Elke rookvrije dag is er 1, dus hier kan je dat succes nu ook mooi vereeuwigen. Laat iedere poging niet voor niets zijn. Goed bezig!
- 1.3.1 fix: linkjes naar publieke GitHub repo aangepast

## **1.2.0** Linkjes werken weer
#### Release: 18-1-2022
- Op de nieuwste telefoons bleken sommige linkjes soms niet meer te werken. Deze update zorgt dat alles weer als een zonnetje draait!

## **1.1.0** Opschoning en AV toegevoegd
#### Release: 28-12-2021
- In deze update wordt een handige verwijzing naar de Alcoholvrijheid app toegevoegd en zijn er wat kleine tekstuele verbeteringen doorgevoerd.

## **1.0.0** Launch Party!
#### Release: 15-12-2021
- Hoera! De allereerste versie van de allereerste Rookvrijheid-app is een feit! Wat een feest.

